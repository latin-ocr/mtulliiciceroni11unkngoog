ΤἯ
Ι

DE INVENTIONE 11. 59-62. 171

aut quid statui de ea re conveniat. id ex partibus iuris, ει
de quibus post dicendum est, sumi oportebit et ratioci-
nari, quid in similibus rebus fieri soleat, et videre, utrum
malitia aliud agatur, aliud simuletur, an stultitia, an ne-
cessitudine, quod alio modo agere non possit, an occa·
sione agendi sic sit iudicium aut actio constituta, an
recte sine ulla re eius modi res agatur. locus autem
eommunis contra eum, qui translationem inducet: fugere
iudicium ac poenam, quia causae diffidat 3 a translatione ·
autem: omnium fore perturbationem, si non ita res agan-
tur et in iudicium veniant, quo pacto oporteat3 hoc est,

si aut cum eo agatur, quocum non oporteat, aut alia
poena, alio crimine, alio tempore3 atque hanc rationem
ad perturbationem iudiciorum omnium pertinere. tres
igitur haec constitutiones, quae partis non habent, ad
hunc modum tractabuntm. nunc generalem constitutio-
nem et partis eius consideremus.

Cum et facto et faeti nomine concesso neque ulla ἓξ
actionis inlata controversia vis et natura et genus ipsius
negotii quaeritur, constitutionem generalem appellamus.
huius primas esse partis duas nobis videri diximus, nego-
tialem et iuridicialem. negotialis est, quae in ipso ne-
gotio iuris civilis habet implicatam controversiam. ea est
huius modi: quidam pupillum heredem fecit 3 pupillus
autem ante mortuus est, quam in suam tutelam venit3
de hereditate ea, quae pupillo venit, inter eos, qui pa-
tris pupilli heredes secundi sunt, et inter adgnatos pu·-
pilli controversia est 3 possessio heredum secundorum est.
intentio est adgnatorum: ‘nostra pecunia est, de qua is,
cuius adgnati sumus, testatus non est.' depulsio est:
‘immo nostra, qui heredes [secundi] testamento patris
sumus? quaestio est: utrorum sit? ratio: ‘pater enim et
sibi et filio testamentum scripsit, dum is pupillus esset3
qua re, quae filii fuerunt, testamento patris nostra fiant
necesse est.' infirmatio rationis: ‘immo pater sibi scti-
psit et secundum heredem non filio, sed sibi iussit esse3
qua re, praeterquam quod in ipsius fuit, testamento illius
vestrum esse non potest? iudicatio: possitne quisquam
de filii pupilli re testari3 an heredes secundi ipsius pa-
trisfamilias, non filii quoque eius pupilli heredes sint?

