TOPIGA 88— 96. 395

defensor aliquid opponat de tribus: aut non esse factum
aut, si factum sit, aliud eius facti 'nomen esse aut iure
esse factum3 itaque aut infitialis aut coniecturalis prima
appelletur, definitiva altera, tertia, quamvis molestum

nomen hoc sit, iuridicialis vocetur. harum causarum 25

propria argumenta ex eis sumpta locis, quos exposuimus,
in praeceptis oratoriis explicata sunt. refutatio autem
accusationis , in qua est depulsio criminis, quae Graece
στάσις dicitur, appelletur Latine status: in quo primum
insistit quasi ad repugnandum congressa defensio· at-
que in deliberationibus etiam et laudationibus eidem ex-
sistunt status3 nam et negantur saepe ea futura, quae ab
aliquo in sententia dicta sunt fore, si aut omnino fieri
non possunt aut sine summa difficultate non possunt,
in qua argumentatione status coniecturalis exsistit3 aut
cum aliquid de utilitate, honestate, aequitate disseritur
deve eis rebus, quae his sunt contrariae, incurrunt status
aut iuris aut nominis3 quod idem ‘contingit in laudationi-
bus. nam aut negari potest id factum esse, quod laude-
tur, aut non eo nomine adficiendum, quo laudator ad-
fecerit, aut omnino non esse laudabile, quod non recte,
non iure factum sit3 quibus omnibus generibus usus est
nimis impudenter Caesar contra Catonem meum. sed
quae ex statu contentio efficitur , eam Graeci κρινόμενον
appellant: mihi placet id, quoniam quidem ad te scribe,
Qua nn ‚na norrun, vocari 3 quibus autem hoc ‘qua de re
agitur' continetur, ea continentia vocentur, quasi firma-
menta defensionis, quibus sublatis defensio nulla sit.

93

94

95

sed quoniam lege firmius in controversiis disceptandis ’

esse nihil debet, danda est opera, ut legem adiutricem
et testem adhibeamus3 in qua re alii quasi status ex-
sistunt novi, sed appellentur legitimae disceptationes.
tum enim defenditur non id legem dicere, quod adver-
sarius velit, sed aliud3 id autem contingit, cum scriptum

. ambiguum est, ut duae sententiae differentes accipi pos-

sint3 cum opponitur scripto voluntas scriptoris, ut quae-
ratur verbane plus an sententia valere debeat ; cum
legi lex contraria adfertur: ita sunt tria genera, quae
controversiam in omni scripto facere possunt, ambiguum,

96

discrepantia scripti et voluntatis, scripta contraria. iam 26

 

 

