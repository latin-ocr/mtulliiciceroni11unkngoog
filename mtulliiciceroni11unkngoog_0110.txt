56 CORNIFICII RHETORIOORUM

de causis improbamus ε· primum quod in verborum innu-
merabilium multitudine ridiculum est mille verborum ima-
gines comparare 3 quantulum enim poterunt haec valere,
cum ex infinita verborum copia modo aliud modo aliud
nos verbum meminisse oportebit? deinde cur volumus ab
industria quemquam removere, ut ne quid ipse quaerat,
nos illi omnia parata quaesitaque tradamus? praeterea
similitudine alia alius magis commovetur3 nam ut saepe,
formam si quam similem cuipiam dixerimus esse, non·
omnis habemus adsensores, quod alii videtur aliud, item
fit in imaginibus, ut quae nobis diligenter notata sit, ea
parum videatur insignis aliis: qua re sibi quemque suo
commodo convenit imagines comparare. postremo prae-

* ceptoris est docere, quem ad modum quaeri quidque con-

24

40

veniat, et unum aliquod aut alterum, non omnia, quae
eius generis erunt, exempli causa subicere, quo res pos-
sit esse dilucidior. quem ad modum cum de prooemiis
quaerendis disputamus, rationem damus quaerendi, non
mille prooemiorum genera conscribimus, item arbitramur
de imaginibus fieri convenire.

Nunc, ne forte verborum memoriam aut nimis diffi-
cilem aut parum utilem arbitrere, ipsarum rerum memo-
ria contentus sis, quod et utilior sit et plus habeat facili-
tatis, admonendus es, qua re verborum memoriam non
improbemus: nam putamus oportere eos, qui velint res
faciliores sine labore et molestia facile meminisse, in re-
bus difficilioribus esse ante exercitatos 3 nec nos hanc
verborum memoriam inducimus, ut versus meminisse
possimus, sed ut hac exercitatione illa rerum memoria,
quae pertinet ad utilitatem, confirmetur, ut ab hac diffi-

cili consuetudine sine labore ad illam facilitatem transire

possimus. sed cum in omni disciplina infirma est artis .
praeceptio sine summa adsiduitate exercitationis, tum
vero in mnemonicis minimum valet doctrina, nisi indu-
stria, studio , labore, diligentia comprobatur. quam plu-
rimos locos ut habeas et quam maxime ad praecepta
adcommodatos curare poteris 3 imaginibus conlocandis
exerceri cotidie conveniet 3 non enim, sicut a ceteris stu-
diis abducimur no'h numquam occupatione, item ab hac
re nos potest causa deducere aliqua 3 numquam est enim,

 

 

