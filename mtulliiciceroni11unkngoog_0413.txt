”“ Ὗ-ᾑὟ-““·““’”“’”’“’ ” ” ““ ’”’““’ “““’””“

DE ORATORE ΙΙ. 285-292. 125

ratione et vi continentur, certa fere ac definita sunt 3
quae plerumque, ut an‘te dixi, laudari magis quam rideri
solent3 haec autem, quae sunt in re et ipsa sententia, 2oe
partibus sunt innumerabilia, generibus pauca 3 exspecta-
tionibus enim decipiendis et naturis aliorum inridendis
[ipsorum ridicule indicandis et] similitudine turpioris et

' dissimulatione et subabsurda dicendo et stulta reprehen-

dendo risus moventur, itaque imbuendus est is, qui
iocose volet dicere, quasi natura quadam apta ad haec
genera et moribus, ut ad cuiusque modi genus ridiculi
voltus etiam adcommodetur 3 qui quidem quo severior
est et tristior, ut in te‘, Crasse, hoc illa, quae dicuntur,
salsiora videri solent. sed iam tu, Antoni, qui hoc di·- 290
versor-io sermonis mei libenter acquieturum te esse dixisti,
tamquam in Pomptinum diverteris, neque amoenum ne-
que salubrem locum, censeo, ut satis diu te putes re-
quiesse et iter reliquum conficere pergas?

‘Ego vere, atque hilare quidem a te acceptus,' inquit ‘et
eum doctior per te, tum etiam audacior factus iam ad iocan-
dum 3 non enim vereor ne quis me in isto genere leviorem
iam putet, quoniam quidem tu Fabricios mihi auctores et
Africanos, Maximos, Catones, Lepidos protulisti. sed 291
habetis ea, quae voltis ex me audire, de quibus quidem
adcuratius dicendum et cogitandum fuit ; nam cetera fas
ciliora sunt atque ex eis, quae dicta sunt, reliqua nascun-
tur omnia. ego enim cum ad causam sum adgressus 72
atque omnia cogitando, quoad facere potui, persecutus,
cum et argumenta causae et eos locos, quibus animi iu-
dicum conciliantur, et illos, quibus permoventur, vidi
atque cognovi, tum constituo quid habeat causa quae-
que boni, quid mali 3 nulla enim fere potest res in dicendi
disceptationem aut controversiam vocari, quae non ha·-
beat utrumque, sed, quantum habeat, id refert 3 mea 292
autem ratio haec esse in dicendo solet, ut, boni quod
habeat, id amplectar, exornem, exaggerem, ibi commo-
rer, ibi habitem, ibi haeream3 a malo autem vitioque
causae ita recedam, non ut id me fugere appareat, sed
ut totum bono illo ornando et augendo dissimulatum
obruatur3 et, si causa est in argumentis, firmissima
quaeque maxime tueor, sive plura sunt sive aliquod

