AD Ο. HERENNIUM 11. 32--35 29

legisse videamur, aliquam idoneam partem reliquerimus]
item vitiosa expositio est, quae constat ex falsa enumera-
tione, si aut, cum plura sunt, pauciora dicimus, hoc
modo: ‘duae res sunt videlicet, quae homines ad male-
ficium impellunt, luxuries et avaritia.’ ‘quid amor?'
inquiat quispiam, ‘quid ambitio? quid inreligio? quid
metus mortis? quid imperii cupiditas? quid denique alia
permulta?’ aut [falsa enumeratio est], cum pauciora sunt,
plura dicimus, hoc modo: ‘tres res sunt, quae [omnis]
homines sollicitant: metus , cupiditas, aegritudo.' satis
enim fuerat dixisse metum, cupiditatem, quoniam aegri-
tudinem cum utraque re coniunctam esse necesse est.

34

item vitiosa expositio est, quae nimium longe repetitur, 22 .

hoc modo: ‘omnium malorum stultitia est mater atque
prae ceteris parit immensas cupiditates 3 immensae porro
cupiditates infinitae, immoderatae sunt3 haec pariunt ava—
ritiam3 avaritia porro hominem ad quodvis maleficium
impellit: ergo avaritia inducti adversarii nostri hoc in se
facinus admiserunt? hic id, quod extremum· dictum est,
satis fuit exponere, ne Ennium et ceteros poetas imite-
mur, quibus hoc modo loqui concessum est:

utinam ne in nemore Pelio securibus

caesa accidisset abiegna ad terram trabes,

neve inde navis inchoandi exordium

coepisset, quae nunc nominatur nomine

Argo, quia Argivi in ea 'dilecti viri

vecti petebant pellem inauratam arietis

Colchis, imperio regis Peliae, per dolum:

nam numquam era errans mea domo ecferret pedem

Medea animo aegra, amore saevo saucia.
nam hic satis erat dicere, si id modo, quod satis esset,
curarent poetae:

utinam ne era errans mea domo ecferret pedem

Medea animo aegra, amore saevo saucia.
[ergo hac quoque ab ultimo repetitione in expositionibus
magnopere supersedendum est3 non enim reprehensione,
sed, sicut aliae complures, sua sponte vitiosa est.]

Vitiosa ratio est, quae ad expositionem non est ad- 23

commodata vel propter infirmitatem vel propter vani-
tatem. infirma ratio est, quae non necessario ostendit

35

