DE INVENTIONE Ι. 23-25. 117

qui audiet,] demonstrare, nihil eorum ad te pertinere3 et

negare te quicquam de adversariis esse dicturum [neque ·

hoc neque illud] , ut neque aperte laedas eos, qui dili-
guntur, et tamen id obscure faciens, quoad possis, alienes
ab eis auditorum voluntatem3 et aliquorum iudicium simili
de re aut auctoritatem proferre imitatione dignam, deinde
eandem aut consimilem [aut maiorem aut minorem] agi
rem in praesenti demonstrare. sin oratio adversariorum

25

fidem videbitur auditoribus fecisse3 id quod ei, qui intel· ⁴

legit, quibus rebus fides flat, facile erit cognitu, oportet
aut de e0‚ quod adversarii firmissimum sibi putarint et
maxime ei, qui audient, probarint, primum te dicturum
polliceri, aut ab adversarii dicto exordiri et ab eo potis-
simum, quod ille nuperrime dixerit 3 aut dubitatione uti,
quid primum dicas aut cui potissimum loco respondeas,
>cum admiratione. nam auditor cum eum, quem ad-
versarii perturbatum putat oratione videt animo firmis-
simo contra dicere paratum, plerumque se potius temere

adsensisse, quam illum sine causa confidere arbitratur. .

sin auditoris studium defatigatio abalienavit a causa, te
brevius, quam paratus fueris ‚ esse dicturum commodum
est polliceri3 non imitaturum adversarium. sin res dabit,
non inutile est ab aliqua re nova aut ridicula incipere
aut ex tempore quae nata sit3 quod genus strepitus ad-
clamatiove3 aut iam parata, quae vel apologum vel fabu-
lam vel aliquam contineat inrisionem3 aut si rei dignitas
adimet iocandi facultatem, aliquid triste, novum, horribile
statim non incommodum est inicere. nam, ut cibi satie-
tas et fastidium aut subamara aliqua re relevatur aut
dulci mitigatur, sio animus defessus audiendo aut admi-
ratione integratur aut risu novatur.

Ac separatim quidem, quae de principio et de msi-
nuatione dicenda videbantur, haec fere sunt· nunc qui-
dem brevi communiter de utroque praecipiendum vide-
tur. exordium sententiarum et gravitatis plurimum debet
habere et omnino omnia, quae pertinent ad dignitatem,
in se continere, proptereaque id optime faciendum est,
quod oratorem auditori maxime commendat. splendoris
et festivitatis et concinnitudinis minimum, propterea quod
ex his suspitio quaedam adparationism atque artificiosae

18

