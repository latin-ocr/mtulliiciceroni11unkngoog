. μ.»-

AD 0. HERENNIUM 1111. 54, 55. 91

iterum aut saepius aliis verbis, quae idem valeant, [ea-
dem] referetur, hoc modo: ‘nullum tantum est pericu-
lum, quod sapiens pro salute patriae vitandum arbitretur:
cum agetur incolumitas perpetua civitatis, qui bonis erit
rationibus praeditae, profecto nullum vitae discrimen sibi
pro fortunis rei publicae fugiendum putabit et erit in
ea sententia semper, ut pro patria studiose quamvis in
magnam descendat vitae dimicationem? pronuntiando
commutabimus , si cum in sermone, tum in acrimonia,
tum in alio atque alio genere vocis atque gestus eadem
verbis commutando pronuntiationem quoque vehementius
immutabimus. hoc neque commodissime scribi potest,
neque parum est apertum, qua re non eget exempli.
tertium genus est commutationis, quod tractando con- 55
ficietur, si sententiam traiciamus aut ad sermocinationem
aut ad exsuscitationem: sermocinatione -—- de qua planius 43
paulo post suo loco dicemus , nunc breviter, quod ad
hanc rem satis sit, attingemus -—- [in qua] constituetur
alicuius personae oratio adcommodata ad dignitatem, hoc
modo, ut, quo facilius res cognosci possit, ne ab eadem
sententia recedamus: ‘sapiens omnia rei publicae causa
suscipienda pericula putabit, saepe ipse secum loquetur:
non mihi soli, sed etiam atque adeo multo potius natus
sum patriae. vita, quae fato debetur, saluti patriae po-
tissimum solvatur: aluit haec me, tute atque honeste
produxit usque ad hanc aetatem, muniit meas rationes
bonis legibus, optimis disciplinis. quid est, quod satis
ei persolvi possit, unde haec acceperisP’ [qua re si haec
loquitur secum sapiens saepe, ergo in periculis rei pu-
blicae nullum ipse periculum fugiet] item mutatur res
² tractando, si traducitur ad exsuscitationem, cum et nos
commoti dicere videmur, et auditoris animum commo-
vemus, sic. ‘quis est tam tenui et prava ratione praedi-
tus, cuius animus tantis angustiis invidiae continetur,
qui non hunc hominem studiosissime laudet et sapientis-. ·
simum iudicet, qui pro salute patriae, pro incolumitate
civitatis, pro rei publicae fortunis ‘quamvis magnum at-
que atrox periculum studiose suscipiat et lubenter subeat?
equidem hunc hominem magis cupio satis laudare quam
possum, idemque hoc certo scio vobis omnibus usu

