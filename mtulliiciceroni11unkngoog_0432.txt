144 Μ. TULLII CICERONIS

fuit divini hominis vox et oratio, quam quasi exspectan-
tes post eius interitum veniebamus· ιιι curiam, ιιι vesti-
gium illud ipsum, in quo ille postremum institisset,
contueremur: namque tum latus ei dicenti condoluisse
sudoremque multum consecutum esse audiebamus3 ex
quo cum cohorruisset, cum febri domum rediit dieque

ς septimo lateris dolore consumptus est. o fallacem ho- Q
minum spem fragilemque fortunam et inanis nostras ξ
contentiones, quae medio in spatio saepe franguntur et ³
corruunt aut ante in ipso cursu obruuntur, quam portum
conspicere potuerunt! nam quamdiu Crassi fuit ambitio-
nis labore vita districta, tamdiu privatis magis officiis
et ingenii laude floruit quam fructu amplitudinis aut rei
publicae dignitate ; qui autem annus ei primus ab ho-
norum perfunctione aditum omnium concessu ad sum-
mam auctoritatem dabat, is eius omnem spem atque

s omnia vitae consilia morte pervertit. fuit hoc luctuosum
suis, acerbum patriae, grave bonis omnibus 3 sed ei ta-
men rei publicae casus secuti sunt, ut mihi non erepta
L. Crasso a dis immortalibus vita, sed donata mors
esse videatur: non vidit flagrantem bello Italiam, non
ardentem invidia senatum, non sceleris nefarii principes
civitatis reos, non luctum filiae, non exsilium generi, ·
non acerbissimam C. Marii fugam, non illam post redi-
tum eius caedem omnium crudelissimam, non denique
in omni genere deformatam eam civitatem, in qua ipse

3 florentissima multum omnibus [gloria] praestitisset. et η
⁹quoniam attigi cogitatione vim varietatemque fortunae, l
non vagabitur oratio mea longius atque eis fere ipsis ἱ
definietur viris, qui hoc sermone, quem referre susce· ἶ
pimus, continentur. - quis enim non iure beatam L. Crassi ³
mortem illam, quae est a multis saepe defleta, dixerit,

 

cum horum ipsorum sit, qui [tum] cum illo postremum
fere conlocuti sunt, eventum recordatus? tenemus enim
memoria Q. Catulum, virum omni laude praestantem,
cum sibi non incolumem fortunam, sed exsilium et fu-
gam deprecaretur, esse coactum, ut vita se ipse pri-
ιο varst. iam M. Antonii in eis ipsis Rosa-ie, in quibus
ille rem publicam constantissime consul defenderat quae-
que censor imperatoriis manubiis ornarat, positum eaput

