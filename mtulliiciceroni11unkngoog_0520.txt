232 Μ. TULLII CICERONIS

natu quicquam audivisse videor et eum conlegam· Crassi
eredo fuisse! ‘omnibus quidem aliis' inquam ‘in ma-
gistratibus, sed tribunus anno post fuit eoque ιιι Rostris
sedente suasit Serviliam legem Crassus. nam censuram
sine Scaevola gessit3 eum enim magistratum nemo um-
quam Scaevolarum petivit. sed haec Crassi cum edita
oratio est, quam te saepe legisse certo scio, quattuor et
triginta [tum] habebat annos totidemque annis mihi aetate
praestabat. his enim oonsulibus eam legem suasit, qui-
bus nati sumus, eum ipse esset Q. Caepione consule
natus et C. Laelio, triennio ipso minor quam Antonius3
quod idcirco posui, ut dicendi Latine prima maturitas
in qua aetate exstitisset, posset notari et intellegeretur
iam ad summum paene esse perductam, ut eo nihil ferme
quisquam addere posset, nisi qui a philosophia, a iure
44 civili, ab historia fuisset instructior? ‘erit,’ inquit Bru—
6atus, ‘aut iam est iste, quem exspectas? ‘nescim’ in-
quam? ‘sed est etiam L. Crassi in consulatu pro Q.
Caepione defensione iuncta non brevis ut laudatiO, ιιι
oratio autem brevis3 postrema censoris oratio, qua anno
duodequinquagesimo usus est. in his omnibus inest
quidam sine ullo fuco veritatis color. quin etiam com-
prehensio et ambitus ille verborum, [si] sic περίοδον ap-
pellari placet, erat apud illum contractus et brevis, et in
membra quaedam, quae κῶλα Graeci vocant, dispertie-
ιω bat orationem libentius. ’ hoc loco Brutus ‘quandoqui-
dem tu istos oratores? inquit, ‘tanto opere laudas, vel-
lem aliquid Antonio praeter illum de ratione dicendi
sane exilem libellum, plura Crasso libuisset scribere3
oum enim omnibus memoriam sui, tum etiam disciplinam
dicendi nobis reliquissent3 nam Scaevolae dicendi ele-
gantiam satis ex eis orationibus, quas reliquit, habemus
ιιι cognitam? et ego ‘mihi quidem a pueritia quasi maf-
gistra fuit’ inquam ‘illa m legem Caepionis oratio, ιιι
qua et auotoritas ornatur senatus, quo pro ordine illa
dicuntur, et invidia concitatur in iudicum et in accusato-
rum factionem, contra quorum potentiam populariter tum
dicendum fuit. multa ιιι illa oratione graviter, multa
leniter, multa aspere, multa facete dicta sunt3 plura
etiam dicta quam scripta, quod ex quibusdam capitibus

