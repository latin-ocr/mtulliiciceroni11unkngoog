64 CORNIFIOII RHETORICORUM

libidinem subiectis urbs acerbissimo concidat incendio
conflagrata3 qui se non putant id, quod voluerint, ad
exitum perduxisse, nisi 'sanctissimae patriae miserandum
scelerati viderint cinerem. nequeo verbis consequi, iudi-
ces , indignitatem rei: sed neglegentius id fero, quia vos
mei non egetis: vester enim vos animus amantissimus
rei publicae facile docet, ut eum, qui fortunas omnium
voluerit prodere, praecipitem proturbetis ex ea civitate, ,
quam iste hostium spurcissimorum dominatu nefario vo-
luit obruere-⁹

9 Ιιι mediocri figura versabitur oratio, si haec, ut ante
affixi, aliquantum demiserimus , neque tamen ad infimum
descenderimus, sic. ‘quibuscum bellum gerimus, iudices,
videtis: cum sociis, qui pro nobis pugnare et imperium
nostrum nobiscum simul virtute et industria conservare
soliti sunt3 qui cum se et opes suas et copiam· necessario
norant, tum vero nihilo minus propter propinquitatem et
omnium rerum societatem, quid omnibus rebus populus
Romanus posset, scire et existimare poterant. hi, cum
deliberassent nobiscum bellum gerere, quaeso, quae res
erat, qua freti bellum suscipere conarentur, cum multo
maximam partem sociorum in officio manere intellege-
rent? cum sibi non multitudinem militum, non idoneos
imperatores, non pecuniam publicam praesto esse vide-
rent? non denique ullam rem, quae res pertineat ad
bellum administrandum? si cum finitimis 'de finibus bel-
lum gererent, si totum certamen in uno proelio positum
putarent, tamen omnibus rebus instructiores et appara-
tiores venirent; nedum isti imperium orbis terrae, cui
imperio omnes gentse, reges, nationes partim vi, partim
voluntate concesserunt, cum aut armis aut liberalitate a
populo Romano superati essent, ad se transferre tantulis
viribus conarentur. quaeret aliquis: quid? Fregellani
non sua sponte conati sunt? eo quidem isti minus facile
conarentur, quod, illi quem ad modum discessissent,
videbant: nam rerum imperiti, qui unius cuiusque rei de
rebus ante gestis exempla petere non possunt, ei per
imprudentiam facillime deducuntur in fraudem, at ei,
qui sciunt, quid aliis acciderit, facile ex aliorum eventis
suis rationibus possunt providere. nulla igitur re inducti,

 

