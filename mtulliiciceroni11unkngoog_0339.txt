DE ORATORE 1. 232-239. 51

didisses. sed ego ne cum ista quidem arte pugno} sit
sane tanta, quantam tu illam esse vis —- etenim sine
controversia et magna est et late patet et ad multos per-
, tinet et summo in honore semper fuit et clarissimi cives
ei studio etiam hodie praesunt ·— sed vide, Crasse, n‘e,
dum novo et alieno ornatu velis ornare iuris civilis scien-
tiam, suo quoque eam concesso et tradito spolies atque
denudes: nam, si ita diceres, qui iuris consultus esset,
esse eum oratorem, itemque qui esset orator, iuris eun-
dem esse consultum, praeclaras duas artis constitueres
atque inter se paris et eiusdem socias dignitatis 3 nunc
vero iuris consultum sine hac eloquentia, de qua quae-
rimus, fateris esse posse fuisseque plurimos 3 orato-
rem negas, nisi illam scientiam adsumpserit, esse posse:
ita est tibi iuris consultus ipse per se nihil nisi legu-
leius quidam cautus et acutus , praeco actionum, can-
tor formularum, auceps syllabarum3 sed quia saepe uti-
tur orator subsidio iuris in causis, idcirco istam iuris
scientiam eloquentiae tamquam ancillulam pedisequam-
que adiunxisti.

Quod vero impudentiam admiratus es eorum patro-
norum, qui aut, cum parva nescirent, magna profiteren-
tur aut ea, quae maxima essent in iure civili, tractare
auderent in causis, 611111 ea nescirent numquamque didi-
cissent, utriusque rei facilis est et prompta defensio: nam
neque illud est mirandum, qui, quibus verbis coemptio
fiat, nesciat, eundem eius mulieris, quae coemptionem
fecerit, causam posse defendere3 nec, si parvi navigii et
magni eadem est in gubernando scientia, idcirco qui,
quibus verbis heretum cieri oporteat, nesciat, idem her-
ciscundae familiae causam agere non possit. nam, quod
maximas centumviralis causas in iure positas protulisti,
quae tandem earum [causa] fuit, quae ab homine elo-
quenti iuris imperito non ornatissime potuerit dici? qui-
bus quidem 111 causis omnibus, sicut in ipsa Μ’. Curii,
quae abs te nuper est dicta, et in O. Η6611111 Mancini
controversia atque in eo puero, qui ex altera natus erat
uxore, non remisso nuntio superiori, fuit inter peritissi-
mos homines summa de iure dissensio: quaero igitur,

quid adiuverit oratorem in his causis iuris scientia, cum
4·

835

56
23¹1

238

239

