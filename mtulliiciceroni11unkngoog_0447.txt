ΒΕ oRAToRE 111. 66—74. ⁰ 159

oratore contenti sumus , qui sciat aut negare oportere,
quod arguare, aut, si id non possis, tum ostendere, quod
is fecerit, qui insimuletur, aut recte factum aut alterius
culpa vel iniuria aut ex lege aut non contra legem aut
imprudentia aut necessarie, aut non eo nomine usurpan-
dum, quo arguatur, aut non ita agi, ut debuerit ac li-
cuerit3 et, si satis esse putatis ea, quae isti scriptores
artis docent, discere, quae multo tamen ornatius, quam
ab illis dicuntur, et uberius explicavit Antonius -- sed,

si his contenti estis atque eis etiam, quae dici voluistis

a me, ex ingenti quodam oratorem immensoque campo
in exiguum sane gyrum compellitis3 sin veterem illum u
Periclem aut hunc etiam, qui familiarior nobis propter
scriptorum multitudinemest, Demosthenem sequi voltis
et si illam praeclaram et eximiam speciem [oratoris per-
fecti] et pulcritudinem' adamastis, aut vobis haec Carne-
adia aut illa Aristotelia vis comprehendenda cst. nam- vs
que, ut ante dixi, veteres illi usque ad Socratem omnem
omnium rerum, quae ad mores hominum, quae ad vitam,
quae ad virtutem, quae ad rem publicam pertinebant,
cognitionem et scientiam cum dicendi ratione iungebant 3
postea dissociati, ut exposui, a Socrate [diserti a doctis]
et deinceps a Socraticis item omnibus philosophi elo-
quentiam despexerunt, oratores sapientiam, neque quic-
quam ex alterius parte tetigerunt, nisi quod illi ab his
aut ab illis hi mutuarentur, ex quo promisce haurirent,
si manere in pristina communione voluissent3 sed ut τε
pontifices veteres propter sacrificiorum multitudinem tris
viros epulones esse voluerunt, cum essent ipsi a Numa,

ut etiam illud ludorum epulare sacrificium facerent,
stituti, sic Socratici a se causarum actores et a com-
muni philosophiae nomine separaverunt, cum veteres
dicendi et intellegendi [mirificam] societatem esse voluis-
sent. quae cum ita sint, paululum equidem de me de· {ff
precabor et petam a vobis, ut ea, quae dicam, non de
memet ipso, sed de oratore dicere putetis. ego enim
sum is, qui cum summo studio patris in pueritia doctus
essem et in forum ingenii tautum, quantu‘m ipse sentio,
non tantum, quantum [ipse] forsitan vobis videar, detu-
lissem, non possim dicere me haec, quae nunc com-

