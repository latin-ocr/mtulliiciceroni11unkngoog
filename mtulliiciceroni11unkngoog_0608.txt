320 Μ. TULLII CICERONIS

tibus -- sic enim ipse censet- insolentius abutitur, quas
Isocrates, cum tamen audisset in Thessalia adulescens
senem iam Gorgiam, moderatius iam temperavit; quin
etiam se ipse tantum, quantum aetate procedebat—
prope enim centum confecit· annos -·- relaxabat a nimia
necessitate numerorum3 quod declarat m eo libro, quem
ad Philippum Macedonem scripsit, cum iam admodum
esset senex 3 in quo dicit sese minus iam servire nume-
ris quam solitus esset. ita non modo superiores, sed
etiam se ipse correxerat.

53 Quoniam igitur habemus aptae orationis eos princi-

¹⁷⁷ pes auctoresque, quos diximus , et origo inventa est,
causa quaeratur: quae sic aperta est, ut mirer veteres
ea non esse commotos, praesertim cum, ut fit, fortuito
saepe aliquid concluse apteque dicerent3 quod cum ani-
mos hominum aurisque pepulisset, ιιι intellegi posset id,
quod casus effudisset, cecidisse iucunde, notandum certe
genus atque ipsi sibi imitandi fuerunt. aures enim vel
animus aurium nuntio naturalem quandam in se continet

173 vocum omnium mensionem; itaque et longiora et bre-
viora iudicat et perfecta ac moderata semper exspectat ;
mutila sentit quaedam et quasi decurtata, quibus tam-
quam debito fraudetur offenditur, productiora alia et
quasi immoderatius excurrentia, quae magis etiam asper-
uantur aures; quod cum in plerisque tum in hoc genere
nimium quod est offendit vehementius quam id quod
videtur parum. ut igitur [poetica et] versus inventus est
terminatione aurium, observatione prudentium, sic in ora-
tione animadversum est, multo illud quidem serius, sed
eadem admonente natura, esse quosdam certos cursus
conclusionesque verborum.

179 Quoniam igitur causam quoque ostendimus, naturam
nunc -- id enim erat tertium ·-- si placet, explicemus3
quae ‘disputatio non huius instituti sermonis est, sed
artis intimae. quaeri enim potest, qui sit orationis nu-
merus, et ubi sit positus et natus >ex quo, et· is unusne
sit an duo an plures, quaque ratione componatur et ad
quam rem et quando et quo loco et quem ad modum

180 adhibitus aliquid voluptatis adferat. sed ut in plerisque

rebus, sic in hac duplex est considerandi via, quarum κ

 

