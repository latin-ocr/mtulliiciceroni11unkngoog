BRUTUS 320—325. 273

quaestionem universi generis orationem traducere, nemo
qui delectandi gratia digredi parumper a causa, nemo
qui ad iracundiam magno opere iudicem, nemo qui ad
fletum posset adducere, nemo qui animum eius, quod
unum est oratoris maxime proprium, quocumque res po-
stularet, impellere. itaque, cum iam paene evanuisset
Hortensius et ego anno mec, sexto autem post illum
consulem consul factus essem, revocare se ad industriam
coepit, ne, cum pares honore essemus, aliqua re supe—-
riores videremurz ‘sic duodecim post meum consulatum
annos in maximis causis, cum ego mihi illum, sibi me
ille anteferret, coniunctissime versati sumus, consulatus-
que meus, qui illum primo leviter perstrinxerat, idem
nos rerum mearum gestarum, quas ille admirabatur,
laude coniunxerat3 maxime vero perspecta est utriusque
nostrum exercitatio paulo ante, quam perterritum armis
hoc studium, Brute, nostrum conticuit subito'et obmutuit;
cum leges Pompeia ternis horis ad dicendum datis ad
causas simillimas inter se vel potius easdem novi venie-

2 . bamus cotidie; quibus quidem causis tu etiam, Brute,

praesto fuisti complurisque et nobiscum et solus egisti,
ut qui non satis diu, vixerit Hortensius, tamen hunc cur-
sum confecerit: annis ante decem causas agere coepit,
quam tu 'es natus; idem quarto et sexagesimo anno, per-
paucis ante mortem diebus, una tecum socerum· tuum
defendit Appium ; dicendi autem genus quod fuerit in
utroque, orationes utriusque etiam posteris nostris indi-
cabunt. .

Sed si quaerimus ,· 'cur adulescens magis floruerit di-
cendo quam senior Hortensius, causas reperiemus veris-
simas duas: primum, quod genus erat orationis Asiae-
ticum adulescentiae magis concessum 'quam senectuti.
genera autem Asiaticae dictionis duo sunt: unum sen-
tentiosum et argutum, sententiis non tam gravibus et
severis quam concinnis et venustis, qualis in historia
Timaeus, in dicendo autem pueris nobis Hierocles Ala-
bandeus, magis etiam Menecles frater eius fuit, quorum
utriusque orationes sunt in primis ut Asiatico 'in genere
laudabiles 3 aliud autem genus est non tam sententiis

frequentatum quam verbis volucre atque incitatum, quali
ciceronis vol. 11. · 18

94
328

324

95
325

