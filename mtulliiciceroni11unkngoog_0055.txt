CORNIFICII RHETORICORUM
· AD O. HERENNTUM

LIBER Ι.

Etsi negotiis familiaribus impediti vix satis otium stu· 1
dio suppeditare possumus , et id 1psum, quod datur otii,
libentius’ m philosophia consumere consuevimus, tamen
tua nos , C. Herenni, voluntas commovit, ut de ratione
dicendi conscriberemus, ne aut tua causa noluisse aut fu-
gis-se laborem nos putares 3 et eo studiosius hoc negotium
suscepimus, quod te non sine causa velle cognoscere
rhetoricam intellegebamus: non enim in se parum fructus
habet copia dicendi et commoditas orationis, si recta
intellegentia et definita animi moderatione gubernetur.
quas ob res illa, quae Graeci scriptores inanis adrogan-
tiae causa sibi adsumpserunt, reliquimus. nam illi, ne
parum 11111118 scisse viderentur, ea conquisiverunt, quae
1111111 attinebant, ut ars difficilior cognitu putaretur3 nos
ea, quae videbantur ad rationem dicendi pertinere, sumpsi-
mus. non enim spe quaestus aut gloria commoti venimus
ad scribendum, quem ad modum ceteri, sed ut industria
nostra tuae morem geramus voluntati. nunc, ne nimium
longa sumatur oratio, de re dicere incipiemus ‚ si te
unum illud monuerimus , artem sine adsiduitate dicendi
non multum iuvare· ut intellegas hanc rationem prae-
ceptionis ad exercitationem adcommodati oportere.

Oratoris officium est, de eis rebus posse dicere, quae 2
res ad usum civilem moribus ac legibus constitutae sunt‚²
cum adsensione auditorum, quoad eius fieri poterit. tria
sunt genera causarum, quae recipere debet 018101. de·-
monstrativum, deliberativum, iudiciale. demonstrativum
est, quod tribuitur in alicuius certae personae laudem
aut vituperationem3 deliberativum est, [quod est in con-
sultatione] quod habet in se suasionem et dissuasionem 3

iudiciale est, [quod positum est in controversia] quod
ciceronis vol. Ι. 1

 

