onA‘ron 114-120. 303 ”

rei videndum est quae sint eius generis sive'' formae sive
partes, ut in eas tribuatur omnis oratio. erit igitur haec m
facultas in eo, quem volumus [esse eloquentem], ut de-
finire rem possit neque id faciat tam presse et anguste,
quam in illis eruditissimis disputationibus fieri solet, sed .
cum explanatius tum etiam uberius , et ad commune
iudicium popularemque intellegentiam adcommodatius3
idemque etiam, cum res postulabit, genus universum in
species certas, ut nulla neque praetermittatur neque re-
dundet, partietur ac dividet. quando autem aut quo
modo id faciat, nihil ad boc tempus, quoniam, ut supra
dixi, iudicem esse me, non doctorem volo· nec vero 118
dialecticis modo sit instructus, sed habeat omnis philo-
sophiae notos ac tractatos locos 3 nihil enim de religione,
nihil de morte, nihil de pietate, nihil de caritate patriae,
nihil de bonis rebus aut malis, nihil de virtutibus aut
vitiis, nihil de officio, nihil de dolore, nihil de voluptate,
nihil de perturbationibus animi et erroribus, quae saepe
cadunt in causas, sed ieiunius aguntur, nihil, inquam,
sine ea scientia, quam dixi, graviter, ample, copiose dici ’
et explicari potest. de materia loquor orationis etiam ᾖ
nunc, non de ipso genere dicendi 3 volo enim prius ha—
beat orator. rem, de qua dicat, dignam auribus eruditis,
quam cogitet quibus verbis quidque dicat aut quo mod03·
quem etiam, quo grandior sit et quodam modo excelsior,
ut de Pericle dixi supra, ne physicorum quidem esse
ignarum volo omnino 3 profecto, cum se a caelestibus re-
bus referet ad humanas, excelsius magnificentiusque et
dicet · et sentiet3‘2 cumque illa divina cognoverit, nolo 120
ignoret ne haec quidem humana: ius civile teneat, quo
egent causae forenses cotidie3 quid est enim turpius
quam legitimarum et civilium controversiarum patrocinia
suscipere, cum sis legum et civilis iuris ignarus? cognos-
cat etiam rerum gestarum et memoriae veteris ordinem,
maxime scilicet nostrae civitatis, sed etiam imperiosorum
populorum et regum inlustrium3 quem laborem nobis At-
tici nostri levavit labor, qui servatis notatisque tempori-
bus , nihil cum inlustre praetermitteret, annorum septin-
gentorum memoriam uno libro conligavit: nescire autem
quid ante quam natus sis acciderit, id est semper esse

