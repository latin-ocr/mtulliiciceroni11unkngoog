ORATOR 158—162. 315

citur, in ceteris omnibus breviter. itemque ‘composuit,
consuevit , concrepuit, confecit? consule veritatem, re-
prehendet: refer ad auris, probabunt. quaere, cur? ita
se dicent iuvari3 voluptati autem aurium morigerari de-
bet oratio. quin ego ipse, cum scirem ita maiores locu- ιω
tos esse, ut nusquam nisi in vocali aspiratione uterentur,
loquebar sic, ut ‘ pulcros, Cetegos‘, triumpos, Kartagi-
nem’ dicerem 3 aliquando, idque sero, convitio aurium
cum extorta mihi veritas esset, usum loquendi populo
concessi, scientiam mihi reservavi ; ‘ Orcivios’ tamen et
‘Matones, Otones, Caepiones, sepulcra, coronas, lacri-
mas ’ dicimus, quia per aurium iudicium [semper] licet.
‘Burrum’ semper Ennius, numquam ‘Pyrrhum3’

vi patefecerunt Bruges,
non ‘Phryges 3 ’ ipsius antiqui declarant libri: nec enim
Graecam litteram adhibebant, nunc autem etiam duas,
et cum Brugum et [cum] Brugibus dicendum esset, ab-
surdum erat aut eam in barbaris casibus [Graecam litte-
ram] adhibere aut recto casu solum Graece loqui, ta-
men et ‘Phryges' et ‘Pyrrhum’ aurium causa dicimus.
quin etiam, quod iam subrusticum videtur, olim autem 161
politius, eorum verborum, quorum eaedem erant postre-
mae duae litterae, quae sunt in ‘optimus ,’ postremam
litteram detrahebant, nisi vocalis insequebatur3 ita non
erat ea offensio in versibus, quam nunc fugiunt poetae
novi 3 ita enim loquebamur

‘qui est omnibu’ princeps’
non ‘omnibus princeps ,³ et

vita illa dignu' locoque
non ‘dignus.' quod si indocta consuetudo tam est arti-
fex suavitatis, quid ab ipsa tandem arte et doctrina po-
stulari putamus? haec dixi brevius, quam si hac de re 162
una disputarem, - est enim hic locus late patens de
natura usuque verborum —longius autem quam instituta
ratio postulabat.

Sed quia rerum verborumque iudicium prudentiae est, 49
vocum autem et numerorum aures sunt iudices , et quod
illa ad intellegentiam referuntur, haec ad voluptatem,
in illis ratio invenit, in his sensus artem 3 aut enim
neglegenda fuit nobis voluntas eorum, quibus probari

