58 ψ CORNIFICII RHETORICORUM

leviter fecerit praeceptio, exemplo sicut testimonio com-
probatur: non igitur ridiculus sit, si quis in lite aut in
iudicio domestico testimonio pugnet? sic suo ipsius testi-
monio, qui suum dederit exemplum, abutatur: ut enim
testimonium, sic exemplum rei confirmandae causa su-
mitur. non ergo oportet hoc nisi a probatissimo sumi,
ne, quod aliud confirmare debeat, egeat ipsum confirma-
tionis. etenim necesse est aut se omnibus anteponant et
sua maxime probent aut negent optima esse exempla,
quae a probatissimis oratoribus aut poetis sumpta sint.
si se omnibus anteponant, intolerabili adrogantia sunt3
si quos. sibi praeponant ‘et eorum exempla suis exemplis
non putent praestare, non possunt dicere, qua re sibi illos
2 anteponant. quid? ipsa auctoritas antiquorum non cum
res probabiliores tum hominum studia ad imitandum ala-

criora reddit? immo erigit omnium cupiditates et acuit
industriam, cum spes iniecta est posse imitando Gracchi

3 aut Crassi consequi facultatem. postremo hoc ipsum
summum est artificium res varias et disparis in tot poe-
matis et orationibus sparsas et vage disiectas ita di-
ligenter eligere, ut unum quodque genus exemplorum
sub singulo· artis locos subicere possis. hoc si industria
solum fieri posset, tamen essemus laudandi, cum talem
laborem non fugissemus: nunc sine summo artificio non
potest fieri. quis est enim, qui cum non summe teneat
artem, possit ea, quae iubeat ars, de tanta et tam diffusa
scriptura notare et separare? ceteri, cum legunt oratio-
nes bonas aut poemata, probant oratores et poetas, ne-
que intellegunt, qua re commoti probent, quod scire

’ non possunt, ubi sit, nec quid sit, nec quo modo factum
sit id, quod eos maxime delectat3 at is, qui et haec om-

nia intellegit et idonea maxime eligit et omnia in arte
[maxime] scribenda redigit in singulas rationes prae-
ceptionis, necesse est eius rei summus artifex sit. hoc
igitur ipsum maximum artificium 'est in arte sua posse
[et] alienis exemplis uti.

4 Haec illi cum dicunt, magis nos sua auctoritate com-
movent quam ratione disputafiOnis: illud enim veremur
ne cui satis sit ad contrariam rationem probandam, quod
ab ea. steterint ei, qui et inventores huius artificii fuerint

 

 

 

