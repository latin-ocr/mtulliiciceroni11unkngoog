-—--—-

DE INVENTIONE I. 104—109. ’ 151

captans. in hac. primum animum auditoris mitem et mise-
ricordem conficere oportet, >quo facilius conquestione com-
moveri possit. id locis communibus efficere oportebit,
per quos fortunae vis in omnis et hominum infirmitas
ostenditur 3 qua oratione habita graviter et sententiose
maxime demittitur animus hominum et ad misericordiam
comparatur, cum in alieno malo suam infirmitatem oon-
siderabit. deinde primus locus est misericordiae, per
quem quibus in bonis fuerint et nunc quibus in malis
sint, ostenditur. secundus, qui in tempora tribuitur, per
quem, quibus in malis fuerint et sint et futuri sint, de-
monstratur. tertius, per quem unum quodque deplora?-
tur incommodum, ut in morte filii pueritiae, delectatio,
amor, spes, solatium, educatio et, si qua simili in genere
quolibet de incommodo ’ per conquestionem dici poterunt.
quartus, per quem res turpes et humiles et inliberales
proferuntur et indignae aetate, genere, fortuna pristina,
honore, beneficiis ς quae passi perpessurive sint. quin-
tus, per quem omnia ante oculos singillatim incommoda
ponuntur, ut videatur is, qui audit, videre et re quoque
ipsa quasi adsit, non verbis solum ad misericordiam du-
catur. sextus, per quem praeter spem in miseriis de·-
monstratur esse, et, cum aliquid exspectaret, non modo
id non adeptum esse, sed in summas miserias incidisse.
septimus, per quem ad ipsos, qui audiunt, [similem in
causam] convertimus et petimus, ut de suis liberis aut
parentibus aut aliquo, qui illis carus debeat esse, nos
cum videant, recordentur. octavus, per quem aliquid

dicitur esse factum, quod non oportuerit, aut non factum,

quod oportuerit, hoc modo: ‘non adfui, non vidi, non postre-
mam vocem eius audivi, non extremum spiritum eius excepi?
item: ‘inimicorum in manibus mortuus est, hostili in terra
turpiter iacuit insepultus, a feris diu vexatus, communi
quoque honore in morte caruit! nonus, per quem orae
tio ad mutas et expertis animi res referetur, [ut ad
equum, domum, vestem sermonem alicuius adcommodes,]
quibus animus eorum, qui audiunt et aliquem dilexerunt,
vehementer commoveatur. decimus, per quem inopia,
infirmitas, solitudo demonstratur. undecimus, per quem
aut liberorum aut parentum aut sui corporis sepeliendi

10?

108

109

