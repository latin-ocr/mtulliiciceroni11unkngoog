23

76 CORNIFICII RHETORICORUM

bus, alterum in similiter desinentibus verbis, tertium in
adnominationibus positum est, perraro sumenda sunt,
cum in veritate dicimus, propterea quod non haec viden-
tur reperiri posse sine elaboratione et sumptione operae;
eius modi autem studia ad delectationem quam ad veri-

tatem videntur adcommodatiora 3 qua re fides et gravitas
et severitas oratoria minuitur his exornationibus fre-

’ quenter conlocatis et non modo tollitur auctoritas dicendi,

sed offenditur quoque in eius modi oratione, propterea

quod est in his lepos et festivitas, non dignitas neque ·

pulcritudo. qua re quae sunt ampla atque pulcra, diu ,
placere possunt ; quae lepida sunt et concinna, cito satie-
tate adficiunt aurium sensum fastidiosissimum. quo modo
igitur, si crebro his generibus utemur, puerili videbimur
elocutione delectari, item, si raro interseremus has exor-
nationes et in causa tota varie dispergemus, commode
luminibus distinctis inlustrabimus orationem.

Subiectio est, cum interrogamus adversarios aut quae-
rimus ipsi a nobis, quid ab illis aut quid contra nos dici
possit, deinde subicimus id, quod oportet dici [aut non
oportet] ‚ quod aut nobis adiumento futurum sit aut illis
obfuturum e contrarie, hoc modo: “quaero igitur, unde
iste tam pecuniosus factus sit: amplum patrimonium re-
lictum est? at patris bona venierunt. hereditas aliqua
venit? non potest dici, sed etiam a necessariis omnibus
exheredatus est. praemium aliquod ex lite aut iudicio
cepit? non modo id non fecit, sed etiam insuper ipse
grandi sponsione victus est. ergo si his rationibus locu-
pletatus non est, sicut omnes videtis, aut isti domi nasci-
tur aurum, aut, unde non est licitum, pecunias cepit.’

24 item: ‘saepe, iudices, animum adverti multos aliqua ex

honesta re, quam ne inimici quidem criminari possint,
sibi praesidium petere3 quorum nihil potest adversarius
facere: nam utrum ad patris virtutem confugiet? at eum
vos iurati capite damnastis. an ad suam revertetur
vitam? quam aut ubi honeste transactam? nam hic qui-
dem ante oculos vestros quo modo vixerit, scitis omnes.
an cognatos suos enumerabit, quibus vos conveniat com-
moveri? at hi quidem nulli sunt. amicos proferet? at
nemo est, qui sibi non turpe putet istius amicum nomi-

 

