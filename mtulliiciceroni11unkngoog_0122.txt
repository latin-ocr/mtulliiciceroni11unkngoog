68 CORNIFIOII RHETORICORUM

exornatio est, quae non in verbis ‚ sed in ipsis rebus
quandam habet dignitatem. ξ
*-

19 ·Repetitio est, cum continenter ab uno atque eodem
verbo in rebus similibus et diversis principia sumuntur,
hoc modo: ‘vobis istud attribuendum est, vobis gratia
est habenda, vobis ista res erit honori.’ item: ‘Scipio
Numantiam sustulit, Scipio Karthaginem delevit, Scipio
pacem peperit, Scipio civitatem servavit? item= ‘tu in 4
forum prodire, tu lucem conspicere, tu in horum con- ξ
spectum venire conaris? audes verbum facere? audes ³
quicquam ab istis petere? audes supplicium deprecari?
quid est, quod possis defendere? quid est, quod audeas
postulare? quid est, quod tibi concedi putes oportere?
non iusiurandum reliquisti? non amicos prodidisti? non
parenti manus attulisti? non denique in omni dedecore
volutatus es?' haec exornatio cum multum venustatis
habet, tum gravitatis et acrimoniae plurimum3 qua re
videtur esse adhibenda et ad ornandam et ad exaugen-
dam orationem.

 

Conversio est, per quam non, ut ante, primum repe-
timus verbum, sed ad postremum continenter revertimur,
hoc modo: ‘Poenos populus Romanus iustitia vicit, armis
vicit, liberalitate vicit.' item: ‘ex quo tempore concor-'-
dia de civitate sublata est, libertas sublata est, fides
sublata est, amicitia sublata est, res publica sublata est!
item: 6Ο. Laelius homo novus erat, at ingeniosus erat, .
doctus erat, bonis viris et studiis amicus erat, ergo in
civitate primus erat! item: ‘nam cum istos, ut absol-
vant, rogas, ut periurent rogas , ut existimationem ne-
glegant , rogas , ut leges [populi Romani] tuae libidini
largiantur, rogas?

ἐξ Complexio est, quae utramque complectitur exornatio-
nem, et hanc, et quam ante exposuimus, ut et repetatur
idem verbum saepius et erebro ad idem postremum re·-
vertamur, hoc modo: ‘qui sunt, qui foedera saepe ru-‘-
petunt? Karthaginienses. qui sunt, qui crudele bellum
gesserunt? Karthaginienses. qui sunt, qui Italiam de-
formaverunt? Karthaginienses. qui sunt, qui postulant
ignosci? Karthaginienses. videte ergo, quam conveniat

 

