· ΒΕ INVENTIONE 11. 63—69. 173

quam aetate aut sapientia aut honore aut 'aliqua dignitate
antecedentis reveremur et colimus 3 veritatem, per quam
damus operam, ne quid aliter, quam confirmaverimus,
fiat aut factum aut futurum sit. ac naturae quidem iura
minus ipsa quaeruntur ad hanc controversiam, quod ne-
que in hoc civili iure versantur et a volgari intellegentia
remota non sunt 3 ad similitudinem vero aliquam aut ad
rem amplificandam saepe sunt inferenda3 consuetudine
autem ius esse putatur id, quod voluntate omnium sine
lege vetustas comprobarit. in ea autem quaedam sunt
iura ipsa iam certa propter vetustatem, quo in genere et
alia sunt multa et eorum multo maxima pars, quae prae-
tores edicere consuerunt3 quaedam autem genera iuris
iam certa consuetudine facta sunt 3 quod genus pactum,
par, iudicatum. pactum est, quod inter quos convenit,
quod ita iustum putatur, ut iure praestare dicatur 3 par,
quod in omnis aequabile 'est 3 iudicatum, de quo iam ante
sententia alicuius aut aliquorum constitutum est. iam
iura legitima ex legibus cognosci oportebit. his ergo ex
partibus iuris, quicquid aut ex ipsa re aut ex simili aut
maiore minoreve nasci videbitur, attendere atque elicere
pertemptando unam quamque iuris partem oportebit.
locorum autem communium quoni-am, ut ante dictum est,
duo genera sunt, quorum alterum dubiae rei, alterum
certae continet amplificationem , quid ipsa causa det, et
quid augeri per communem locum possit et oporteat,
considerabitur3 nam certi, qui in omnis ’ incidant, loci
praescribi non possunt 3 in plerisque fortasse ab auctori-
tate iuris consultorum et contra auctoritatem dici opor-
tebit; attendendum est autem et in hac et in omnibus,
num quos locos communis praeter eos, quos nos exponi-
mus, ipsa res ostendat. ,nunc iuridiciale genus et partis
eius consideremus.

Iuridicialis est, in qua aequi et iniqui natura et praemii ἒξ
aut poenae ratio quaeritur. huius partes sunt duae, qua?
rum alteram absolutam, adsumptivam alteram nominee
mus. absoluta est, quae ipsa in se, non ut negotialis⁴
implicite et abscondite, sed patentius et expeditius recti
et non recti quaestionem continet. ea est huiusce modi:
cum Thebani Lacedaemonios bello superavissent et fere

